# HCD 2122

## User Needs ðŸ§‘
### Who?
In dit vak ging ik een applicatie maken voor een specifieke user met een beperking. Deze user is Marijn. Marijn heeft motorieke problemen waardoor hij soms moeite heeft door de web te navigeren. Het was aan mij de taak om iets specifiek voor Marijn te maken die overeenkomen met zijn wensen en gemaakt is zodat het zo makkelijk mogelijk wordt voor Marijn.

### What?
Marijn moet zo'n beetje elke dag via de NS site een trip boeken. Dit moet altijd een uur van te voren geplanned worden, zodat de NS rekening houdt met Marijn. Ik zal kijken om dit makkelijker te maken voor Marijn

### Why?
Het probleem is dat het navigeren op de NS site soms stroef gaat voor Marijn. Dingen zoals een locatie kiezen en de tijd bepalen kunnen op een makkelijkere manier gemaakt worden voor Marijn.

### How?
Ik zal iteratief gaan werken en elke keer mijn prototype testen met Marijn. Hierdoor weet ik waar ik op moet letten en krijg ik een beter idee van wat Marijn precies wilt.

## Het probleem en mijn oplossing ðŸš©
Het probleem nu is dat de NS site die Marijn gebruikt om een trip te plannen, niet Marijn in gedachte had in hun design. De naam van een locatie in typen of een kleine dropdown veld zijn net de dingen waar Marijn wat moeite heeft.

Mijn oplossing hiervoor is om alles zo makkelijk mogelijk voor Marijn te maken. Uit de eerste test sessie werd het mij duidelijk dat Marijn dagelijks een trip planned van zijn huis naar werk. Hierin zag ik de mogelijkheid om gewoon buttons te hebben die Marijn gelijk linken naar de NS site voor die specifieke trip, over een uur. Hij gaat ook vaak in de ochtend naar werk, dus hiervoor had ik ook een button toegevoegd.

Verder als Marijn een andere trip wilt plannen probeerde ik alle filter opties zo makkelijk mogelijk te maken. Het gaat hier dan vooral om dat er zoveel mogelijk grote buttons zijn. Dit maakt het makkelijker voor Marijn om te selecteren. Ook wilt hij niet altijd alles invullen, en liever dat er alvast iets voor hem is ingevuld. Hierdoor had ik altijd wanneer Marijn een andere trip wilt plannen, de dag van vandaag en een uur later dan de tijd op het moment geselecteerd. Nu hoeft hij alleen de locatie te veranderen en kan hij gelijk een trip plannen.

## Design Principles ðŸŽ¨
### Study Situation
Hier wordt er bedoeld dat je moet gaan kijken wat de situatie is van een persoon met een beperking of jour individuele gebruiker. Je moet begrijpen wat de problemen zijn die zij ervaren en hoe je dit kan oplossen. Hierdoor maak je iets dat specifiek voor hun werkt.

Met Marijn is het de geval dat hij motorieke problemen heeft. Hij kan niet helemaal optimaal een pagina navigeren. Vooral kleine buttons en dingen die meerdere inputs nodig hebben wilt hij liever niet.

Als oplossing hiervoor maakte ik alle buttons in mijn site groot. Behalve dat probeer ik bij elke pagina de opties voor hem vooraf te bepalen. Hierdoor hoeft hij minder te klikken en kan hij gelijk de dingen zoeken die hij wilt.

![hcd v3 3](https://user-images.githubusercontent.com/55801193/168204272-2254f195-e76f-433e-95d4-dd5587392627.png)

### Prioritise Identity
Behalve alleen te observeren hoe de persoon waarvoor je een product designed, zij het ervaren, is het ook handig om ze ook mee te laten denken in het design proces. Dingen zoals vragen stellen over specifieke keuzes, suggesties vragen en kijken wat ze er allemaal van denken. Je maakt het namelijk specifiek voor deze persoon, hun meebrengen in het design proces helpt alleen.

Marijn heeft vorig jaar alleen projecten gekregen met een heavy metal thema. In eerste instantie wou ik dit ook gaan doen, maar Marijn zei dat hij dit keer wat anders wil. Daarom gingen we verder vragen van wat hij nog meer leuk vindt, en blijkbaar is hij dol op bier en boeken lezen.

Dit nam ik dan mee voor de thema van mijn site. In plaats van ervan uitgaan dat hij vast een heavy metal thema leuk zou vinden, was het goed dat we echt gingen vragen wat hij wilt.

### Ignore convention
Conventions zijn er omdat ze handig zijn en een houvast geven die in veel contexten werken. 

Maar dit is niet altijd het geval. Voor sommige gebruikers zijn deze conventions juist niet goed. 

Ik probeerde echt te begrijpen waarom hij sommige dingen in mijn design niet optimaal vond, zodat ik dit kon verbeteren. Zo vond hij de tijd veranderen irritant omdat je zo'n klein icoon moet selecteren. Nu is dit een convention dat je hebt met een standaard input field die type time is. Dit werkt goed voor meeste gebruikers, maar uiteindelijk niet voor Marijn.

Dit heb ik dan opgelost door de tijd op te splitsen in uren en minuten met grote buttons die hij kan selecteren

![hour hcd](https://user-images.githubusercontent.com/55801193/168205585-7496e34e-0797-40a3-ae56-d8139ad86f4e.png)

### Add Nonsense
Hier moet je afvragen of je dingen kan toevoegen die voor de gebruiker waarvoor je iets maakt leuk is. Het hoeft niet praktisch te zijn, maar een leuke toevoeging die specifiek is gemaakt voor jou gebruiker.

Marijn houdt van bier en boeken. Ik kwam toen met de gedachte om een soort tavern vibe te hebben voor mijn site die hieraan aansluit. Bij de homepage heb ik het nu zo dat het lijkt of de opties die je kan selecteren op een middeleeuwse kroeg poster:

![hcd v3 1](https://user-images.githubusercontent.com/55801193/168205950-8faa80f2-8dae-499d-a1da-60b2f6c5c35c.png)


## Testen ðŸ§ª
### Test sessie 1
Voor de eerste testen wou ik vooral een nul meting doen. Ik ging verschillende input manieren laten zien aan Marijn om te kijken waar hij moeite mee heeft. Hiervoor had ik Marijn nooit eerder gezien, dus was ik vooral geinteresseerd om hem beter te leren kennen. Ook wou ik kijken waar Marijn momenteel moeite heeft tijdens het plannen van een trip.

#### Verwachtingen
Ik verwacht dat Marijn moeite zal hebben met elke input type waarin je moet typen, of een kleine dropdown menu moet klikken om iets te selecteren, ook zullen waarschijnlijk meerdere acties niet het meest handig zijn. Denk dat hij twee keer op iets moet klikken voordat het bevestigd wordt. Ik denk ook dat hij vaak tab zal gebruiken om te navigeren. Het goede met testen is dat ik kan weten of hij al oplossingen heeft die het makkelijker maken voor hem om te navigeren. Als dit het geval is kan ik hierom een oplossing bedenken.

#### Bevindingen
Zoals verwacht heeft Marijn moeite om elementen die een kleine menu of optie hebben te gebruiken. Iets typen ging ook niet super goed. Marijn zei dat hij liever grote buttons heeft om te navigeren door een site. Dit was achteraf wel voor de hand liggend, maar in eerste instantie zag ik dit niet in. 

Marijn wilt alles zo makkelijk mogelijk hebben. Des te minder stappen die hij moet ondernemen om zijn doel te bereiken, des te beter. Hierdoor dacht ik eraan om buttons te hebben die gelijk iets doen voor Marijn. Denk dan aan dat hij gelijk een trip kan boeken voor een trip morgen.

Marijn is niet iemand die ver in de toekomst plant. Hij zei dat hij maximaal een week van tevoren een trip plant. 

Hij neemt elke dag een trein van huis (Eindhoven) naar werk (Amsterdam) en omgekeerd. Soms plant hij een trip naar werk een dag vantevoren. Als hij naar werk of thuis gaat, dan wilt hij dit zo snel mogelijk doen. Hij moet een uur van te voren een trip plannen, zodat de NS weet dat hij komt en hem kan ondersteunen. Dus als hij zo snel mogelijk naar huis wilt gaan, moet dit een uur van te voren geplanned worden.

Verder is Marijn een fan van heavy metal, houdt van bier drinken en boeken lezen.

#### Volgende test sessie
Ik zal volgende keer een prototype proberen te maken waarin ik de standaard trips die Marijn maakt (van zijn huis naar werk en omgekeerd), als buttons toon die hij kan selecteren om gelijk een uur van te voren een trip kan maken. 
Wanneer hij een andere trip wilt maken dan kan hij de datum en locatie selecteren. Hierin zal ik proberen om grote buttons te maken voor de dagen die hij kan selecteren, zodat het net wat makkelijker wordt voor Marijn.

### Test sessie 2
Ik heb tijdens deze test sessie super veel inzichten gekregen. Dit keer probeerde ik minder vragen te stellen en gewoon te kijken naar waar hij tegenaan loopt tijdens het gebruiken van de app. Mijn design dit keer heeft grote buttons voorop en het is vooral gemaakt met het idee om het zo makkelijk mogelijk te maken voor Marijn, tijdens het navigeren van de app.

![hcd v2 1](https://user-images.githubusercontent.com/55801193/168197861-b0a81068-fb37-49ed-90d9-74ae88477d68.png)
![hcd v2 2](https://user-images.githubusercontent.com/55801193/168197868-9ecc4aa1-ca54-423b-9832-be7cd9d27fea.png)


#### Verwachtingen
Ik verwacht dat Marijn de buttons in de homepage zal apprecieren. Misschien dat hij wat gaat zeggen over de layout, maar ik denk wel dat hij de functionaliteit ervan handig zal vinden. Er zullen denk ik wel wat dingen zijn die beter kunnen, maar ik denk dat al in al ik een goed fundament heb.

#### Bevindingen
Wat Marijn aan het begin zei is waarom de buttons zo verspreid zijn van elkaar. Ik dacht hier niet helemaal aan en zag ook gelijk dat hij wat moeite heeft met het bewegen van zijn cursor naar de verschillende buttons. Het werd me snel duidelijk dat ik de buttons en alle elements wat meer moet groeperen. Voor hem was ook de huidige tijd niet belangrijk tijdens het kiezen van een trip, aangezien hij alleen een uur later pas de trip kan pakken. Dit kan ik dan als default value toepassen wanneer Marijn de pagina opent. Tijdens het kiezen van stations zei hij dat hij liever de grote stations bovenaan wilt en de kleinere onderaan. Hierdoor hoeft hij minder te scrollen wanneer hij een locatie selecteerd.

Wat ik ook zag is dat de standaard time input echt niet handig is voor Marijn. Ook al is de input groot, je kan de tijd alleen selecteren door een kleine icoon naast het input field te selecteren:

![input rtw](https://user-images.githubusercontent.com/55801193/168199101-ebbea3b8-2b09-43cd-9a00-d96df64b8fef.png)

Marijn zelf zei ook dat hij dit onhandig vindt, dus ik zal dit zeker voor de volgende keer proberen te verbeteren.

Hij wilt verder nog ook een button of optie hebben waardoor hij de locaties kan switchen. Ook vroeg hij mij om te denken aan standaard opties die voor hem zijn ingevuld, zodat hij minder dingen hoeft in te vullen.

#### Volgende test sessie
Ik zal voor de volgende keer proberen de layout veel meer compacter te maken. Dit was voor Marijn de grootste probleem van mijn design nu. Verder zal ik een manier bedenken om tijd selecteren makkelijker te maken voor Marijn, en een knop toevoegen die de locaties van de trein stations switcht. Naast dit zal ik  standaard voorgeselecteerde opties toevoegen en de styling verbeteren.

### Test sessie 3
Het bleek dat ik nu een prototype heb die veel beter bij de wensen van Marijn overeenkomen. Er waren wat dingen die beter kunnen, maar overal vond hij het goed en had hij niet veel meer feedback te geven. Ik was blij om te zien dat hij mijn oplossingen (andere manier van tijd tonen) goed vond. Dit keer probeerde ik wel wat meer vragen te stellen, vooral conceptuel. Dingen zoals of hij mijn manier van tijd tonen goed vond, of sommige dingen beter geplaatst kunnen worden etc.. Het gaf mijn een beter idee van wat Marijn echt denkt over mijn prototype, wat ik in dit fase graag wou weten aangezien dit mijn laatste test sessie was.

![hcd v3 1](https://user-images.githubusercontent.com/55801193/168200720-3cf7a824-af6d-4c05-a975-41b43bf561d3.png)
![hcd v3 2](https://user-images.githubusercontent.com/55801193/168200724-77f02cc6-0c2c-4d22-81ee-699e9b213186.png)

#### Verwachtingen
Mijn verwachtingen hiervoor waren eerlijk gezegd hoog. Ik probeerde elke feedback punt die ik vorige keer van Marijn had gekregen toe te passen, en verder echt meer styling toe te voegen zodat de site meer persoonlijkheid heeft. Waar ik wel aan ging twijfelen is of hij scrollen erg vindt. Dit vooral omdat de buttons in mijn site vrij groot zijn, en in andere schermformaten ervoor zorgen dat je wel wat moet scrollen om dingen te bereiken.

#### Bevindingen
Marijn had conceptueel geen problemen met mijn site. Ik vroeg hem wat hij vond van mijn manier van tijd tonen (door de uren en minuten apart te houden), en hij vond het wel goed. Ik zag ook dat hij niet veel moeite had om de tijd aan te passen. 

Dit keer ging Marijn meer kijken of hij mijn prototype kon slopen. Zoals verwacht vond hij al snel wat bugs. Zo is het nu dat als je dezelfde locatie invult bij het maken van een trip, je een error page krijgt wanneer je gelinked wordt naar de NS. Ik dacht hier eerlijk gezegd niet aan, maar Marijn vond het al snel.

Verder probeerde hij tijden het selecteren van een uur en minuut de pijltjes toetsen te gebruiken. Hij vond namelijk dat je niet naar boven en beneden kan gaan tijdens het selecteren hiervan. Ik had eerlijk gezegd niet mijn prototype gemaakt met het gedachte dat hij een toetsenbord zou gebruiken, aangezien hij liever een trackpad gebruikt, maar dit kon ik wel snel nog testen.

Verder had hij eigenlijk niet meer feedback en was hij wel blij met wat het nu is geworden.

## Testresultaten ðŸ’¡
Je kan zien dat ik in elke test sessie er erin ging met een duidelijke doel om te kijken wat voor dingen die ik vooraf in hoofd had, Marijn zou beleven. Elke keer probeerde ik anders te gaan testen. Zo ging ik in de tweede test sessie meer passief kijken hoe Marijn mijn app navigeert, sinds ik op dat moment daar het meeste aan had. In de derde test sessie nam ik een meer actieve rol en ging ik Marijn vragen wat hij conceptueel denkt van de oplossingen die ik had bedacht van de problemen die naar voren kwamen in de tweede test sessie. 

De eerste test sessie was er om zoveel mogelijk informatie over Marijn te krijgen zodat ik een beter idee krijg van hoe ik mijn app moet designen en waar ik rekening aan moet houden.

Zo had in de tweede test sessie geen idee dat de tijd input zo'n irritante manier van functioneren had. Je denkt hier niet aan totdat je iemand ziet die er wel moeite mee heeft. Dit bracht mij tot het idee om het nog makkelijker te maken voor Marijn, en dit ging ik ook testen in de derde test sessie.

Wat ik wel volgende keer beter kan doen is dat wanneer ik passief of actief wil gaan testen, dit ook echt volop moet doen. Ik was soms actief vragen aan het stellen aan Marijn om te kijken of hij sommige dingen snapt, maar achteraf was het beter dat ik meer passief was. Dit omdat ik Marijn zijn acties zo min mogelijk beinvloed en ik een beter beeld krijg van waar hij normaal gesproken moeite mee zou hebben.

Al met al vond ik dit eigenlijk een vrij leerzaam vak. Je test eigenlijk nooit tijdens het developen van een app met een specifiek persoon. Ik zie dat dit veel meer inzichten geeft, vooral wanneer je iets maakt die ook voor mensen met een beperking moet werken.
